इक प्यारी सी दुनिया है मेरी,

जिसे छोड़ के आना पड़ता है।

अरमानों के पर काट के फिर,

पिंजरे में बिताना पड़ता है।।

--------------------------------------

कहीं बीत न जाये ऐसे ही उमर,

यही सोच के घबरा जाऊं मैं।

कभी लौट के वापस जाऊंगा,

खुद को समझाना पड़ता है।।

--------------------------------------

जाने किसकी कमी यूँ खलती है,

उदास सा होता रहता हूँ।

फिर सोचता हूँ तुझे सोचूँ ना,

खुद से ही झगड़ना पड़ता है।।

---------------------------------------

यादों का तूफान यूं आता है,

सबकुछ तबाह कर जाता है।

फिर ठंडी हवा के झोंके सा,

वो चेहरा आंखों से गुजरता है।।

---------------------------------------

खुद को कितना भी रोकूँ पर,

याद तू हर पल आती है।

कुछ कह ना सकूँ चुप रह न सकूँ,

यूं हीं ये वक़्त गुजरता है।।

---------------------------------------

सोचा था कि बीतेगी ये उमर,

तेरी जुल्फों के साये में।

अब आलम ये है कि मेरी,

आंखों से सावन बरसता है।।

------------------------------------

तुझे खोकर कुछ यूं ऐसा लगा,

कुछ पाने की ख्वाहिश ना रही।

मेरा ग़म ये किसी को पता न चले,

इसलिए मुस्कुराना पड़ता है।।

--------------------------------------

तू भी मुझको न भूल सकी,

इस बात का ग़म और भी होता है।

फिर ऐसी क्या मजबूरी है,

ये साथ छुड़ाना पड़ता है।।

------------------------------------

आज भी तेरी फिकर मुझे,

और मेरी खुशी तुझे प्यारी है।

फिर क्यूं छुप के इस दुनिया से,

रातों को सिसकना पड़ता है।।

-------------------------------------

तेरे प्यार से रोशन था ये जहां,

अब अंधियारी सी छायी है।

रोज रातों को मेरा दिल,

सूखे बाती सा जलता है।।

----------------------------------

कुछ वादा किया था मैंने तुझेे,

निभाने की कोशिश करता हूँ।

हर ख़ुशी मिले तुझे मेरी जान,

मेरा हाथ दुआओं में उठता है।।

=======  =======

                            --Praveen
